Хуудас 44

Довтолдог нь их цагаан арслан
Дотроос гарсан нъ хангарди
Буу‚ сум

Хээр бараан адуутай
Хэлтгий суужин ташаатай
Зарах сайн хүүтэй
Зандрах сайхан хоолойтой
Буу

Газрын мухарт
Ганц өндөг
Цэнэглэсэн сум

Ган үрлийг идэж болохгүй 
Галзуу барсыг унаж болохгүй 
Сум‚ чоно

Гарахдаа гал бутаргадаг
Ганц чанга хашгирдаг
Далавчгүй байж нисдэг
Даруй түргэн хүрдэг
Ирэх очих нь мэдэгддэггүй
Есөн грамм биетэй авч
Ерөөс юуг ч алах хүчтэй
Бууны сум

Зуун хар ямаатай
Зуудаг хөх нохойтой
Бууны сум, дарь

Монцгорхон хөвүүн
Мориноос хурдан
Сум

Тачигнаж дуугарах нь аюултай
Давхийж гарах нь эмээлтэй
Таарч орох нүхтэй
Талийн одох нь замтай
Таньж учирвал
Тамтаг болгох жамтай
Бууны сум

Улаан хошуу 
Бөөн хард хэлэх
Бөөн хар
Урд хард хэлэх
Дарь‚ сум, буу

Хөндий дотор
Бөндий чөтгөр
Цэнэглэсэн сум

Худаг дотор
Хув чөтгөр
Цэнэглэсэн сум

Аргил хар модонд
Аянга цахилгаан бууж
Бороогүй манан татаж
Болзоогүй үхэл тарих
Буудах

Арын их ууланд
Агар нэртэй шувуу
Сүүжээрээ мөлхөж
Сүүлээрээ гуядаж
Ган гэдсээ цохиж
Гандан бүрээгээ үлээнэ
Буудах

Атан тэмээ ангасхийхэд
Алсын газар гялсхийнэ
Буудах

Баруун газар
Барс дуугарах
Баянзүрхэд
Нохой хуцах
Түмтийн газар
Түймэр шатах
Буудах

Барчгар хаданд
Бар дуугарав
Баруун ууланд
Гал гарав
Буудах

Бор морь бултас гэв
Бурхан тэнгэр нир гэв
Буудах

Бөөрөнхий чулуугаар бөглөөд
Хавтгай чулуугаар таглаад
Цэмбээр цэглээд
Цэнхэр утсаар шаглаад
Хулсан уургаа хугалав
Буудах

Бутан дээр бур хийнэ
Хадан дээр хангир хийнэ
Хамаг тэнгэр нир хийнэ
Буудах

Давхар модон хормогчтой
Дан төмрийн хуягтай
Далд мөнгөн хүү 
Дав хийх зуур
Дайнд мордож одов
Буудах

Дан даваа давна
Давхар даваа давна
Хөндий даваа давна
Хөтөл даваа давна
Талаар давхина
Дайралдсаныг хөнөөнө
Буудах

Өвгөн аав няд гэв
Үхрийн эвэр ёд гэв
Буудах

Тоодог тонгосхийх
Туулай гулсхийх
Буудай бутарсхийх
Бурхан тэнгэр ниргэсхийх
Буудах

Түй мэргэн
Түс хийв
Бай мэргэн
Баас алдав
Буудах

Түмэн хонь тургиад явчихна
Төгс өвгөн оргилоод хоцорно
Буудах

Тээр тэнд тус хийв
Тэнгэр газар манас гэв
Хооронд нь хотос хийв
Хоёр нүд мэлтэс хийв
Буудах

Хар морь хар гэнэ
Хамаг хүмүүс шир гэнэ
Бор морь пор гэнэ
Бурхан тэнгэр нир гэнэ
Буудах

Хар нохой хурдхийв
Хааны үүд хардхийв
Буудах

Төөхөн чинээ биетэй
Түмэн давхар хуягтай
Түн хийх дуунаар
Төрсөн амиа цөлж
Түмэн дайсныг сөнөөнө
Гранат

Хуруун чинээ биетэй
Хуяг төмөр дээлтэй
Агаар зүсэх хошуутай
Амиа сөнөөх тавилантай
Пуужин

13. Ан агнуур, түүнд холбогдох зүйл

Алаг бух алцайх
Хөх бух хөших
Буу‚ хавх

Ар хамрын цаана
Аргамжаатай бор 
Хавх

Бууцан дотор
Бугласан чөтгөр
Хавх

Газар доор
Ган чөтгөр
Хавх

Газар доор ганц мэргэн
Гараа алдалсан авгай мэргэн
Хавх

Газар доороос
Гай гарах
Хавх

Ов ихт
Отоо чөтгөр
Хавх

Сэвсүүл дотор
Сэмхэн хулгайч
Хавх

Сэм хэвтэв
Сэвсэн хучлагатай
Далд хэвтэв
Даавуу олбогтой
Хавх

Төвдийн хүү
Төмөр ултай
Хавх

Төмөр авдар
Модон цоожтой
Хавх

Уургүй байтлаа хаздаг
Ухаангүй байтлаа барьдаг
Хавх

Хар нохой
Хав хийхээс буцахгүй
Шар нохой
Шав хийхээс буцахгүй
Хавх

Хасын хүрээ уужим сайхан
Хаалгуур хоёр жанжин идэрхэг
Хамгийг даасан эрхий мэргэн 
харваач
Хавьтсан бүхнийг эрх аргандаа
оруулаач
Хавх

Хөндийн аман дээр 
Хөх чоно
Хавх

Хээр талд гэртэй
Хэмх базах чадалтай
Далд байх ажилтай
Далбаг олбог дэвсгэртэй
Хавх

Хээрийн манаа
Хэвтээ чагнаа
Хавх

Ойд орвоохой
Ойр нь хүрэхэд цочимхой
Занга

Хадад хатсан чөтгөр
Хамаг юмыг гэтсэн чөтгөр
Сааль

Харгуйд хатсан чөтгөр
Харанхуй шөнө отсон чөтгөр
Сааль

Хээр гэтсэн чөтгер
Хэрэг тарьсан чөтгөр
Сааль

Шугуй дотор
Сохор чөтгөр
Сааль

Тэнд туг гэв
Тэр газар гялс гэв
Хоорондоо хотос гэв
Хоёр нүд нь бүлтэс гэв
Буугаар агнах

Хааны хүү хатанцаг
Харваачийн удам мөлхөнцөг
Тарвага агнах

Үхэр хөндий
Үст баандай
Модон шаандай
Төмөр дандай
Хавханд орсон тарвага 

Тоодог тонгойно
Тогоруу мэхцийнэ
Хар хэрээ хаагачна
Харцага шүүрнэ
Мориор зээр гөрөөлөх

Цэмцгэрхэн хүүхэн
Цэмцгэрхэн явж байтал
Газар доорын лусын хаан
Гав хийтэл бариад авна
Зээр хавханд орох

Сухай улаан сунаж байна
Суман халтар эвхэж байна
Амар мэнд золгож байна
Нохойгоор үнэг бариулах

Тээр тэнд
Тээхэй шаахай
Тэр газар
Маахай шаахай
Хааны хүү 
Харваа шаахай
Загах сэрээдэх

Гургалдай гуд гэв
Гурван жад дав гэв
Загас сэрээдэх

14. Тоглоом, наадам, спорт түүнд холбогдох зүйл

Баруун талаас ирсэн
Баян Бадамын хүү
Жаран дөрвөн буудалтай
Жараахай олон хүүхэдтэй
Шатар

Бичээ бичээ дөрвөлжин
Бичгийн энгээр дөрвөлжин
Тохой тохой дөрвөлжин
Тохмын энгээр дөрвөлжин
Шатрын хөлөг 

Дан дан дараастай
Давхар давхар тулхээстэй
Хоёр ноён хараастай
Хожгир луусан жанжинтай
Шатар

Дөрвөлжин биендээ
Тор булаалддаг
Төрсөн биендээ
Ухаан булаалддаг
Шатар

Жаран дөрвөн хувиралтай
Уул талыг булаалдана
Жавхлант хоёр жанжин
Тус тусыг хамгаална
Жагсаалын тулалдаан эхэлмэгц
Жанжин бүр нуугдана
Шатар

Жаран дөрвөн хошууг товчлон суух
Жаргалант хоёр засаг
Хавийн газрыг товчлон суух
Хаалганы хоёр баатар
Алсын хэргийг шүүгч
Арван хоёр түшмэл
Хоёр хошуунд дайтах
Хорин найман цэрэг
Шатар

Жаран дөрвөн хуваарьтай
Уул талыг булаалдагч
Жавхлант хоёр барс
Тус тусаа хамаараад
Жагсаалын долоон ирвэс
Найман бамбарыг хөгжөөн
Жаргал наадмын манлай
Мэргэн бүжиг ертөнцөд хосгүй
Шатар

Зэрэг зэрэг зэхээчингууд
Зэхээ нуурын яваачингууд
Дайрагчингууд
Давшаачингууд
Шатар

Идэвч амаа хэрэглэхгүй
Явавч хөлөө хөдөлгөхгүй
Голтой боловч усгүй
Гомдолтой боловч нулимсгүй
Шатар

Тоонон дээрээ тоглож наадна
Туухай хутгаа тавьж наадна
Эргэн дээрээ эргэж наадна
Энэ ухаанаа тавьж наадна
Шатар

Уулгүй тал
Усгүй гол
Пунлүүгүй ноён
Хүнсгүй цэрэг
Дуугуй дайн
Цусгүй хуур
Шатар

Хувилбар
Уулгүй тал
Усгүй цөл
Засаггүй ноён
Хүнсгүй цэрэг
Цусгүй дайн
Шатар

Хоёр хүний хооронд хоргой магнаг
Магнаганд нь хээ хуар
Хээ хуаранд нь хунтар илжиг
Илжгэнд нь ээл боол
Боолонд нь бор галуу
Галуунд нь газар ус
Усанд нь улс монгол
Монголд нь модон тойтгор
Тойтгорд нь толь мэргэн
Мэргэнд нь мэлтгэр хоёр
Шатар, шатар тоглож байгаа хүн

Хувилбар
Хоёр хүүхэн
Хоргой цэцэг
Цэцгэнд нь цэгээн алдар
Алдарт нь арван хэлхээ
Хэлхээнд нь хондой мэргэн
Мэргэнд нь хүрэн тоодог
Тоодогт нь толь мэт хоёр
Шатар, шатар тоглож байгаа хүн

Энэ дээр ээрэм
Эзэн ноёны тоглоом
Тал дээр таарам
Та бүгдийн тоглоом
Шатар

Арван зургаан дагуултай
Асар басар хоёр нохойтой
Ачих дөрвөн тэмээтэй
Аргалын дөрвөн тэрэгтэй
Унах дөрвөн морьтой
Учралт хоёр жанжин
Усгүй газар
Цусгүй байлдах
Шатар тоглох

Хувилбар
Арван зургаан дагуултай
Амбан жанжин хоёртой
Уналганы дөрвөн морьтой
Хөллөх дөрвөн тэмээтэй
Ачих дөрвөн тэрэгтэй
Хотондоо хуцах хоёр нохойтой
Шатар тоглох

Жавхлант хоёр барсын жанжин
Жагсаалын долоон ирвэс
Найман бамбарыг дагуулан
Наадуулах нь үнэхээр гайхамшиг
Шатар тоглох

Тоонон дээр тоглож наадна
Тонтгор бөглөө тавьж наадна
Тэр хаан тэргээ чирнэ
Энэ хаан илжгээ чирнэ
Жомбороо хүү зогсож наадна
Тонтгор хүү эргэж харна
Шатар тавих

Уулгүй талд
Усгүй цөлд
Амьгүй ноён
Сүнсгүй цэргээр
Тоосгүй давшин
Цусгүй байлдана
Шатар тоглох

Холыг бодож ойрыг харж
Бэрхийг давж, эрхийг олох нь
Үнэхээр гайхамшигтай
Шатар тоглох

Хонгорын талд
Хорин дөрвөн зээрийг
Хоёр анчин пижигнүүлж
Хоёр гурвыг үлдээж дуусгах
Даам тоглох

Шуналгүй дайчдыг
Онолгүй дарга
Бодолгүй удирдвал
Удалгүй ялагдана
Шатар тоглох

Ачаа халгаадаггүй тэмээ
Уурга халгаадаггүй морь
Туранхай цагаан ямаа
Тураг цагаан хонъ
Шагай

Босговол борхон ботго
Эргүүлбэл эмнэг даага
Хэвтүүлбэл хөөрхөн хурга
Хөмөрвөл хөх ишиг
Шагай

Дөрвөн нэртэй
Дөрвөлжин биетэй
Шагай

Зун саах зусагтай
Зусаал унах морьтой
Ачаад явах тэмээтэй
Алаад идэх сэрхтэй
Шагай

Тарнай цагаан ямаа
Тарган цагаан хонь
Орхон цагаан морь
Онгон цагаан тэмээ
Шагай

Харахад нзг
Хариулахад дөрөв
Шагай

Эрх шар даага
Эрийн гурван шинжтэй
Шагай

Эрхийн чинээ биетэй
Эрхэм дөрвөн нэртэй
Шагай

Алдарт мэргэн хааны
Арван ихэр хүү 
Анд мордох бүрдээ
Арван гөрөөс намнаж
Гал дарьгүй сумтай
Гол төмөргүй буугаар 
Овоо хараагүй онилж
Онгон гөрөөс буудахад
Онох бүрийдээ олзтой
Ойчих бухэндээ шархгүй
Шагай харвах

Мянга нь зогсож байна
Матигар нь цавчилж байна
Шагай шүүрч наадах

Наран доогуур наадах шиг
Навчин шувуу нисэх шиг
Айл нүүх шиг
Ачаатай тэмээ туйлах шиг
Шагай харваж, уухайлах

Огторгуйд гарч байгаа юм шиг
Олон адуу хурааж байгаа юм шиг
Алтан дэлхийг самнаж байгаа юм шиг
Аавын өмчийг хувааж байгаа юм шиг
Шагай авч тоглох

Өвсгүй талд
Цусгүй зээрийг
Дарьгүй сумаар буудна
Шагай харвах

Уушир зандангийн голоос
Уургын цагаан мориор
Ухасгээд давхисан чинь
Уяатай унагы нь бутраачихжээ
Шагай шүүрч тоглох

Хойд голын унага
Хотон залангийн адуу
Буга зээрийн бэлчээртэй
Бум түмийн тоотой
Цагаан тохой цавчууртай
Улаан тохой угтууртай
Шагай шүүрч тоглох

Тээр тэнд тэгэнцэг
Энэ газар могонцог
Хар нохой догонцог
Хамар ам могонцог
Тэвэг өшиглөх

Арьсан өвгөнийг
Арван хүн хөөнө
Сагсан бөмбөг тоглох

Манааны хоёр байлдагчийн
Малтуур модонд захирагдан
Сараалжин даваагаар давж
Саруул талбарт дэгдэнэ
Одон бөмбөг тоглох

Өөгүй талбайд өндгөн хүүхдүүд
Өөр хоорондоо барилцалдан тоглоно
Таягч нарын аав нь
Тал бүрээс нь шавхуурдан хөөнө
Биллиард тоглох 

Хангинах чимээтэй
Хальтрах явдалтай
Харахад хутга шиг
Ханилахад морь шиг
Тэшүүр

Ууланд байхдаа мод
Уруугаа буухдаа морь
Цана

Мөчиргүй мод
Мориноос хурдан
Цана

Халин дэвэх байдал нь
Харцага шонхор бүргэд шиг
Харах хэрэх маяг нь
Хангай хөвчийн бар шиг
Халдаж дайрах цагтаа
Хаана ч тусаж магадгүй
Хамаг олонд гайхамшиг
Хартай мэхтэй тэр юу вэ?
Бөх барилдах

15. Нум сум, түүнд холбогдох зүйлс

Ангай тангай мод
Алаг тэхийн эвэр
Загал бугын эвэр
Засмал зээрийн шандас
Нум, сум

Амандаа ирт мэс зууж
Ардаа жигүүрт өд зүүгээд
Алдхан биеэрээ тэнхээ мэдэн зүтгэж
Алтан гургалдай болон нисэн одно
Нумны сум

Ахар үүрсэн хүн
Төмөр үүрсэн хүнийг
Хөөгөөд гүйцэхгүй
Сумны зэв, өд

Гунжин үнээ мөөрөөд ирлээ
Гурван хэрээ дагаад ирлээ
Годилтой сум

Гэдрэг модны араас
Гэнэхэн шувуу ниснэ 
Нум‚ сум
Гэдэс нь яс
Гол нь мод
Нуруу нь мах
Нум

Жигүүртэн шувууны дал
Жалгын модны гол
Туурт морины толгой 
Тураг ангийн эвэр 
Нум‚ сум

Заан модны заадас
Загал хулын шандас
Ой модны өөдөс
Олон бугын эвэр
Нум‚ сум

Хувилбар
Зандан модны тайрдас
Загал бугын шандас 
Ой модны тайрдас 
Өнчин бугын шандас 
Нум сум

Нарнаас наагуур 
Наасан юм шиг 
Начин шонхор
Сийлсэн юм шиг 
Билгийн хуруу
Хүрсэн юм шиг 
Бидэр чулуу
Тавьсан юм шиг
Нум‚ сум

Орой дээрээ амтай
Ууцан дзэрээ сахалтай
Хүйсэндээ нүдтэй
Хөлдөө хутгатай
Нумын сум

Талд ургасан мод
Тархинд ургасан эвэр
Тахимд ургасан шөрмөс
Энэ гурав нийлээд
Нэг сайн эр болов
Нум‚ сум

Улаан бугын эвэрнэзс
Уулын хандгайн шөрмөснөөс
Зандан модны зартгаас
Загал хулын шандаснаас
Нум

Уран хүн нэгэн зүйл
Ургаа бургас нэгэн зүйл
Нисдэг шувуу нэгэн зүйл
Нимгэн төмөр нэгэн зүйл
Нум, сум 

Шарга морины шандас
Шанхай хааны хөлс
Өлөн бухын эвэр
Өндөр таарийн салхи
Нум

Шугуйнаас гарсан бургаас
Чулуунаас гарсан төмөр
Ойд явдаг буга
Огторгуйд нисдэг шувуу
Нумын хавч

Алтан луун толгойд барсын
шөрмөс хавсраад
Агуу хүчин бүрдэж аргын үүд
нээгдэхэд
Арслангийн дуу гармагц гарьдын
зулзага нисээд
Аюулт хортон дайсанг агшин зуур
дарна
Нум‚ сумаар харвах

Амандаа ирт мэсийг зууж
Ардаа жигүүр өд зүүгээд
Арзгар хэвлийгээ чинээ мэдэн гэдийлгэмэгц
Алтан гургалдай нисан одвой
Сур харвах

Нарийн зээр нахис гэдэг
Нанжин хонгор ухас гэдэг
Сур харвах

Хуурай модны бургаас
Хус модны өөдөс
Чандаган модны тэвх
Эрхий хурууны эрч
Энэ бүгдийн чадал
Төрийн оньсого
Түүнийг таасан маш сайн
Сур харвах

Эргэн дээгүүр эргүү наадан
Ах дүү хоёр тоглоо наадан
Торгон алчуур зангилаа наадан
Сур харвах

6. Дуу хөгжим, чавхдаст хөгжмийн зэмсгийн зүйл

Алчуур дурдан хийсэм жороо
Газар тэнгэр нийлэм жороо
Морин хуур

Баргиа дуутад
Барих махгүй
Морин хуур

Зохион төрүүлсэн
Зургаан анги махбод
Зууралдан нийлсэн
Дөрвөн эрхтний судас
Зөрчилдөн харших
Хөндлөн хар дайсан
Зовлон жаргаланг хамтатгах
Уран эгшиг
Морин хуур

Ийм сайхан хүүхэнд
Тийм сайхан чих
Морин хуур

Өө модны оодос
Өндөр хулангийн шандас
Заа модны заадас
Заан хулангийн шандас
Морин хуур

Сүхэн чинээ биетэй
Сөн найрын дуучин
Морин хуур
Уяхан дуутай
Утсан хоолойтой
Хуур

Хоолойгүй мөртөө дуутай
Хондлоогүй мөртөө чихтэй
Сохор мөртөө нүдтэй
Сумгүй мөртөө нумтай
Морин хуур

Хул азарга
Хун цэнгийн дуутай
Морин хуур

Бөхөн бодон бөхөлзөх тутмаа сайхан
Бөхний дуу жийгэх тутмаа сайхан
Морин хуур

Агар зандан мод нь навчгүй хуурай
Арын гурван худаг нь усгүй хуурай
Арслангийн толгой нь тархигүй хуурай
Агсгар өвгөн нь ноосгүй хуурай
Шударга

Хувилбар
Атар зандан мод
Навчгүй матигар
Аварга могойн арьс
Атираагүй толигор
Шударга

Өндөр модны өөдөс
Өрлөг баатрын шандас
Хуурай голын бургас
Хулсан модны тайрдас
Зандан модны заадас
Зааны голын шандас
Эрхий сайтын эрдэм
Шударга

Хувилбар
Үегүй модны өөдөс
Үнэн хулангийн шандас
Зандан модны заадас
Загас могойн арьс
Шударга

Таван хүүхэд нь
Гүнчээл ирэхэд
Тангад монголоор
Ярнад гарна
Хуучир

Гэдсээ маажуулж
Дуугаа дуулна
Чихээ мушгиулж
Хоолойгоо засна
Мандалин

Сүхийн чинээ биетэй
Сүн далай дуутай
Нарийн хоёр хоолойтой
Захандаа хоёр товчтой
Домбор

Хувхай мод
Хун цэн дуутай
Товшуур

Таван хурууны аяар
Талын гургалдай жиргэнэ
Арван хурууны аяар
Алтан гургалдай жиргэнэ
Хөгжим тоглох

Хээр морины гишгэдэл
Хэлсэн үгний товчилбор
Хөгжим дарах

Бөгтөр хээрийн бөгөргөөнд
Бөгтөн туулайн сэгсэргээнд
Алд модны аялганд
Арван хурууны ташилганд
Морин хуур хуурдах

Галуу гайхна
Ганц мод найгана
Чихий нь мушгина
Чадлы нь үзнэ
Морин хуур хөглөх

Таваар дарж
Тангалаар хэлүүлж
Хялгасаар дарж
Хятадаар хэлүүлж
Модоор дарж
Монголоор хэлүүлдэг
Хуурдах

Хангир жингэр хатны дуу
Хар цээлийн модны дуу
Манай хааны магтсан дуу
Мандал тайжийн дуулсан дуу
Хүний хааны хүссэн дуу
Хүргэн тайжийн дуулсан дуу
Хуурдах

Хувилбар
Хангир жингэр хадны дуу
Харьд очсон ээжийн дуу
Манай ноён магтсан дуу
Хүний ноён хүссэн дуу
Хуурдах

Хонгор морины хоолой сайхан
Хоёр дүүгийн сургаал сайхан
Баруун голын байдал сайхан
Байгал нуурын долгио сайхан
Хуурдах

Хээр морь хэвэн жороо
Хивс тохом намин жороо
Галын хүү гайхам жороо
Газар тэнгэр нийлэм жороо
Ганц мод тавин жороо
Хуурдах

Хувилбар
Хээр морь хээвэн жороо
Хивсэн гөлөм намин жороо
Ойрын хүн суум жороо
Холын хүн зогсом жороо
Хуурдах

17. Цохилуур үлээвэр хөгжмийн зэмсгийн зүйл 

Амба дамбын ам нь битүү
Галсан дамбын гар нь татуу
Хэнгэрэг‚ цохиур

Арьсан хүү хүрхэрч
Төмөр хүү чархирч
Тангад хүү бархирч
Хэнгэрэг, цан, дун

Баруун талаас ирсэн
Баавгай хар тангад
Зүүн талаас ирсэн
Зүггүй хар тангад
Хэнгэрэг, цан

Бүгээн бүгээн талаар
Бөгтөр хээрийн цогиогоор
Таван хуруун дохиогоор
Тахир модны цохиогоор
Хэнгэрэг

Гэлэн хүний
Гэдэс их
Гэдгэр бандийн
Толгой их
Унзад ламын
Уруул их
Хэнгэрэг, цохиур, цан

Манай хааны хоёр түшмэл
Манжийн хааны дөрвөн түшмэл
Дугуй гэхэд дув дугуй
Дөрвөлжин гэхэд дөв дөрвөлжин
Хэнгэрэг‚ цан

Наадхаа аваад
Цаадхаа цохь
Хэнгэрэг‚ цохиур

Тантгар лам
Тархиа цохино
Бөмбөр

Тэнгэр хүртэл тэлээтэй
Тэс няс дуутай
Газар хуртэл суурьтай
Ганц модон хөлтэй
Хэнгэрэг

Тэнгэрийн наагуур тээгчилнэ
Доголон ботго гоогчилно
Хэнгэрэг‚ цохиур

Тээ тэндээс ниргээд ирж
Хув ямаа зужаад ирж
Хулсан мол нахиад ирж
Бөөгийн хэнгэрэг‚ цохиур

Хамба нь халцархай
Цорж нь цоорхой
Гэлэн нь гэдгэр
Хэнгэрэг

Хөх мөнгөн тэнгэр
Хур хур дуугарч
Хүзүү алаг нохой
Жав жав хуцна
Хэнгэрэг цан

Эцэг нь түнгэчээ
Эх нь янгичаа
Ах нь жингачаа
Дуу нь тонгочоо
Хэнгэрэг‚ цан, хонх, дамар

Аранжамбын
Ам их
Ар богдын
Зарлиг их
Цан

Аранжингийн ам их
Гэлэнгийн гэдэс их
Гэсэрийн зоо цоорхой
Бандийн нуруу бөгтөр
Цан, хэнгэрэг, бумба, цохиур

Гэдийхэд гэдэс нь гялс
Бөхийхед бөгс нь гялс
Цан

Далай ламын давтаж хийсэн
Дархан хамбын шившиж хийсэн
Хоёр мөнгөн даруулга
Цан

Малгайн чинээ биетэй
Махгалын дуутай
Цан

Тов тов гууль
Тогоон чинээ гууль
Үзээд мэдэхгүй гууль
Энэ гүрэнд байдаггүй гууль
Цан

Хааны газар хангис гэнэ
Хатны газар жингэс гэнэ
Түүх нуруу нь тугдас гэнэ
Туган сүүл годос гэнэ
Цан, хэнгэрэг

Хувилбар
Хааны гадаа хангис гэж
Хатны гадаа жингэс гэж
Тотго уруу тонгос гэж
Туулайн сүүл годос гэж
Цан‚ хэнгэрэг

Цорж ламын цорой бөх
Гэндэн ламын гэдэс бөх
Тахир бандийн таваг бөх
Цан, хэнгэрэг, цохиур

Шаазгай шагшив
Шар шувуу бугшив
Цан, хэнгэрэг

Алтай Хангайн өвөрт
Арван гурван дов
Дов болгон нүхтэй
Нүх болгон эзэнтэй
Лимбэ

Арын айлыг шуугиулж
Энгэрийн айлыг үймүүлээд
Эрс тэсий нь инээлгэж
Элэг зөөлнийг нь уйлуулна
Лимбэ

Нарийн голын эхэнд
Найман сайхан согоо
Намнаад авъя гэтэл
Найртай хэдэн үг хэлчихлээ
Лимбэ

Баруунтайгаас ирсэн балин шиг
Байдсан гүүний дэлэн шиг
Хомбоо үхрийн туурай шиг
Хоёр ишигний эвэр шиг
Гандан

Гомбо лам
Голоороо ярина
Бүрээ

Гулжгар хүү
Гургалдайн дуутай
Бишгүүр

Дан гууль
Давхар гууль
Урт гууль
Унзад гууль
Бүрээ

Махир тахир дагар дагар
Газар тэнгэр нягар нягар
Гунан үхэр өмбүү өмбүү
Гургалдай шувуу жянгар жянгар
Гандан, бүрээ, хэнгэрэг, бишгүүр

Нагнаг нагнаг гэнэ
Найман аймаг чагнаг
Хөндий болгон хөөс гэнэ
Хөгшин бурхан гууг гэнэ 
Бүрээ 

Наран хэвийн амтай
Найман сайхан бадамтай
Хулс дэрсэн хошуутай
Хоёр давхар жинстэй
Бишгүүр 

Шаг шаг шаазгай
Сайхан хоолой
Бявал туулай
Бяцхан хоолой
Бишгүүр

Аягын чинээ биетэй
Арслангийн чинээ дуутай
Дун

Баруун газраас ирсэн
Бархираа цагаан тором
Байвч өлсөхгүй
Бахиравч сөөхгүй
Дун

Баруун зүгийн цагаан ботго
Бандийг үзээд бархирна
Дун

Баруунтайгаас ирсэн
Бархираа цагаан ботгоны
Баруун хацар нь цоорхой
Дун

Өмнөөс өнчин цагаан ботго
Баруунаас бархираа шар тором
Дун‚ бүрээ 

18. Зарим механизм, машин техник, түүнд холбогдох зүйлс

Арван хоёр өртөөтэй
Өртөө бүр хэмжээтэй
Албаны хоёр элчтэй
Элч бүр тушаалтай
Цаг

Тог тог дуутай
Тоогоор дүүрэн нүүртэй
Цаг

Амьгүй мөртөө амьсгаатай
Амгүй мөртөө мэдээтэй
Хөлгүй мөртөө алхаатай
Хэлгүй мөртөө тооцоотой
Цаг

Айл биш хэрнээ гэртэй
Лам биш хэрнээ номтой
Эм биш хэрнээ зүүтэй
Эгшигт хайрцаг

Дөрвөлжин биетэй
Түмэнд алдартай
Гайхамшигт хоолойтой
Хачин наадамтай
Эгшигт хайрцаг

Дуу нь хүн 
Бие нь хайрцаг
Эгшигт хайрцаг

Чихгүй байж шивнэсэн болгоныг сонсоно
Ухаангүй байж учирласан болгоныг тогтооно
Хэлгүй байж хэлсэн болгоныг ярина
Магнитафон

Чихгүй мөртөө сонсох нь хол
Хэлгүй мөртөө ярих нь тод
Хоолойгүй мөртөө дуулах нь сайхан
Ухаангүй мөртөө ухуулах нь цэцэн
Радио

Зэргэлээ шиг биетэй
Жингэнэсэн дуутай
Холыг ойртуулдаг
Хоёрыг уулзуулдаг
Ховч хар
Утас, телефон

Эр эм нь нуруундаа
Эмнэг догшин нь эзэндээ
Унадаг дугуй

Янгиа тавих нуруугүй
Ялаа үргээх суулгүй морийг
Эргэж босгоод
Чихдэж мордоно
Унадаг дугуй

Хэдрэгэн нуруутай
Хэлхмэл гэдэстэй
Хээр морийг
Хэвтэж байхад нь
Чихдэж мордоод
Жилийж одох
Дугуй унах

Шилэн дээрээ имрүүлж
Бөөрөн дээрээ нудруулж
Эврээ мушгиулж орилоод
Эцэхгүй хурдалж давхина
Мотоцикл

Явахаараа хөл дээрээ
Зогсохоороо хавирган дээрээ
Мотоцикл

Арслан биш байтлаа хүрхрэх дуутай
Амьд биш байтлаа явах явдалтай
Айл биш байтлаа дотроо хүнтэй
Амьтан биш байтлаа дөрвөн хөлтэй
Машин

Байшин шиг биетэй
Бар шиг бяртай
Амьгүй байж явдаг
Амьсгаагүй байж аахилдаг
Ай жигтэй юм
Машин

Гал хоёр нүдтэй
Гархин дөрвөн хөлтэй
Хүндийг үүрэгч
Гүрнийг тойрогч
Машин

Хувилбар
Газар сайгүй явдалтай
Гархин дөрвөн тууртай
Гал хоёр нүдтэй
Галзуу хар баатар
Машин

Данхар сайхан буга
Дуутай сайхан хөхөө
Дагах сайхан согоо
Давхих сайхан бие
Машин

Усан ундтай
Тосон хоолтой
Ган биетэй
Гал нүдтэй
Машин

Чимх махгүй
Шижигнэх цусгүй
Хөлдөө гуталтай
Нүдэндээ шилтэй
Тосоор хооллодог
Торгоор хувцасладаггүй
Галаар амилдаг
Гаансаар тамхилдаг
Үг дууламгай
Утэр яарамгай
Машин

Нуруугүй тэмээгээр
Нуур гатална
Усны онгоц

Газар дээгүүр
Гал могой
Галт тэрэг

Даваа гүвээг тойрдог
Даян дэлхийгээр гүйдэг
Гол горхийг тойрдог
Говь талаар гүйдэг
Хангинам бүдүүн хоолойтой
Хар буржгар гэзэгтэй
Галт тэрэг

Төмөр могой
Тив тойрно
Галт тэрэг

Хар усан ундтай
Хад чулуун идэштэй
Биеий нь явахаас өмнө
Мөр нь гардаг
Галт тэрэг

Даваа сарьдагт боогддоггүй
Далай нуурт хаагддаггүй
Шуугим чанга дуутай
Шувуу шиг далавчтай
Нисэх онгоц

Түмэнд алдартай
Төмөр биетэй
Тосон хоолтой
Толгой дээгүүр явамтгай
Том хар баатар
Нисэх онгоц

Харах биетэй
Хайх мөргүй 
Харчигнах дуутай
Халих явдалтай
Нисэх онгоц

Гардийн өндөг тэнгэрээс
Газарт хурэлгүй ангаахай болов
Нисэх онгоцноос шүхэрчин буух
Сүүлгүй морь уналаа
Сүүжгүй мах идлээ
Усны онгоц, загас

19. Бурхан тахил, бумба гүш, түүнд холбогдох зүйлс

Гэрээс гардаггүй
Гэдэс алддаггүй
Айлд ордоггүй
Аягатай цайгаа бардаггүй
Бурхан

Өвөр нь алт
Ар нь шавар
Бурхан

Унтаж хэвтдэггүй цоохондой
Ууж иддэггүй цоохондой
Бурхан

Уургүй ноён
Утаагүй гол
Бурхан, зул

Хойдох нь хоньгүй баян
Дундах нь дуугүй баян
Өмнөх нь өөгүй баян
Бурхан‚ тогоо, хаалга

Гэгээний морь
Гэдэс үгүй
Гэндэн цорж
Бөгс үгүй
Бурхны ширээ
Хонх

Авдран дээр
Алим байна
Авъя гэсэн
Айгаад байна
Идье гэсэн
Ичээд байна
Тахилын идээ

Гавьж ламын тэмээ
Ганцхан замаар цувна
Тахил өргөх

Далай ламын адуу
Дандаа шаргал
Тахилын цөгц

Довон дээр
Долоон ялаа
Доошоо харсан
Ганц ялаа
Тахилын цөгц

Төмөр гэрт
Түмэн хувраг хашаатай
Тахилын цөгцтэй арвай

Эмч ламын хонъ
Эргээ даган бэлчинэ
Тахил 

Бурхны өмнө 
Бундгар улаан чавганц
Зул

Ёстын өмнө 
Ёндон гадас 
Зул

Очирт хүү
Оройноосоо барагдана
Зул

Өдөр унтана
Үдэш босно
Өглөө үхнэ
Зул

Төгрөг нууранд
Түймэр шатна
Зул

Урсахгүй усанд
Унтрахгүй гал
Зул

Худаг дотор
Хув улаан чавганц
Зулын гол

Шар лам
Шашны төлөө
Шатан үхэв
Зул бөхөх 

Баруунтайгаас ирсэн
Бавгар хар тангад
Сээрийн махтай
Сэмжин дахтай
Мөлгөр хамартай
Мөнгөн аягатай
Бумба, гуш

Бурхны урд
Бумбагар улаан чавганц
Завьяа-бумба

Буур шиг зогдортой
Бурхан шиг дүртэй
Далай ламаас уншлагатай
Дарь эхээс адистай
Бумба

Манай нутгийн
Магнагийг өмсжээ
Сүмбэр уулын
Өвсийг иджээ
Сүн далайн
Усыг уужээ
Бумба

Хувин ёроолтой
Хувалзан гэдэстэй
Тэгдгэр дээлтэй
Тэнзэн малгайтай
Бумба

Гахай шиг биетэй
Галуу шиг хүзүүтэй
Нохой шиг сүүлтэй
Ноён шиг шинжтэй
Гүц 

Гэрийн чинээ гэдэстэй
Гэнэт гарсан хүзүүтэй
Гүц

Бор банди
Босоо үхэх
Хүж 

Өндөр шар хүн
Өөрийн биеэ иднэ
Асаасан хүж

Улаан лам
Шар ламыг иднэ
Асаасан хүж

Уургын үзүүрт
Улаахан шагай
Хүж 

Цөөхөн хонь
Цойлон гуйх
Цөөцгөр эмгэн
Тойрон гүйх
Эрих имрэх

Буянч гэлэн
Бултас бултас эргэх
Хүрд

Хурдан банди
Ном эргэнэ
Хув ямаа
Худаг эргэнэ
Хүрд

Хүрэн морь хур хур жороолно
Бор морь бор бор жороолно
Хүрд

Даадар даадар шувуу
Далан дээрээ бичигтэй
Далай ламын шавь нар
Хэлэн дээрээ бичигтэй
Хийморь

Хойноос ирсэн хүн
Хэлэн дээрээ бичигтэй
Урдаас ирсэн хүн
Улан доороо бичигтэй
Хийморь

Айлын гадаа
Дайлын шувуу
Хийморь

Уурганд уяатай
Урт модонд дүүжлээтэй
Хийморь

22. Таван хошуу мал түүнд холбогдох зүйлс 

Алгын чинээ арьс
Ар өвөргүй ус
Малын чих

Далайн хулс үегүй
Далдын нохой дуугүй
Малын ноос, ширх

Ном номносон юм шиг
Номын далай дэлгэсэн юм шиг
Бичиг бичсэн юм шиг
Бийрийн далай дэлгэсэн юм шиг
Малын чийр, мөр

Цагаан тал дээр
Хар морь уралдана
Мал явах

Эвхэж болдоггүй торгыг
Эвэр хайчаар эсгэх
Цасан дээр малын мөр гарах

Үр үр барванцаг
Үстэй хар барванцаг
Шөнийн туж хар барванцаг
Мал хивэх

Ясан гавьж
Явир шавир хийх
Мал хивэх

Энд ороод
Тэнд бултайна
Мал өвс идэх, баах

23. Адуу, адуу эдэлгээ маллагаа түүнд холбогдох зүйлс

Алс газрыг товчлогч
Эвэр далавчит гуа тогос
Морь

Мядар мядар явдалтай
Мянган сайхан дагуултай
Түгдэр түгдэр явдалтай
Түмэн сайхан дагуултай
Морь

Сэмжгүй хэний вэ?
Сээргүй хэний вэ?
Хөлөрдөггүй хэний вэ?
Хөрвөөдөггүй хэний вэ?
Адуу‚ могой, нохой, үхэр

Тэнгэрийн басгад
Төмөр бохь зажлах
Амгайвчтай морь

Түмээ түмээ сагсалзана
Түгдэр түгдэр сагсалзана
Мянгаа мянгаа сагсалзана
Мягдар мягдар сагсалзана
Морины явдал

Булган шимүүр
Мөнгөн чимхүүр
Адууны уруул, шүд
Илгэн зүлгүүр
Мөнгөн чимхүүр
Адууны уруул, шүд

Мөнгөн бахиар хавчиж
Алтан чимхүүрээр чимхэнэ
Адуу өвс идэх

Уулын орой дээр
Уухай туухай хоёр
Морины чих

Дээд тивийн
Дэрс сайхан
Дэнжин нуурын
Шагшуурга сайхан
Адууны дэл, сүүл

Хувилбар
Урдах судгийн
Хулс сайхан
Ардах судгийн
Дэрс сайхан
Адууны дэл сүүл

Урд дэнжийн
Өвс тачир
Умард голын
Өлөн өтгөн
Адууны дэл, сүүл

Бур бур хатираад
Булган малгайгаа гээнэ
Морь баах

Зам дээр
Зандан хундага
Харгуй дээр
Хар тагш
Морины мөр

Атганд багтаад
Авдранд багтахгүй
Уурга

Гунагар сайхан мод
Гурын сайхан арьс
Дэмий сайхан ширэг
Дэвүүр сонин харцага
Уурга‚ хуйв, морь, хүн

Угаа зугаа хоёр
Урт богино хоёр
Уурга, ташуур

Гуулин улиас гунхас гээ
Хоёр мэргэ дохис гээ
Морь уургалах

Сум халиун сунаж ирнэ
Сухай халиун нэхэж ирнэ
Морь уургалах

Тариа будаа цацах шиг
Тарлан харцага шүүрэх шиг
Морь уургалах

Урт сайхан гургалдай
Уран сайхан бүргэлдэй
Дайрдаг сайн тайга
Шүүрдэг сайн харцага
Морь уургалах

Байнга хийсэн хоёр дугуй
Бахим хийсэн дөрвөн дугуй
Бат таван зангилгаа
Барих нэг гогцоо
Шувтрах нэг үзүүрт
Хазаар

Угладаг нь тохой
Угзардаг нь дэлэм
Уядаг нь алд 
Хазаар

Хадан цагаан хангирцаг
Хамар залаа хангирцаг
Түүн цагаан тунхэрцэг
Түмэн залаа зангирцаг
Хазаар

Ангар зангар
Ам эзэлнэ
Хатуу хүтүү
Нуруу эзэлнэ
Битүү гогцоо
Сүүл эзэлнэ
Салаа сарваа
Хөл эзэлнэ
Морь хазаарлаж змээллэж, хударгалах, чөдөрлөх

Хангир жингэр хацар авна
Харцага бүргэд нуруу авна
Гулжир галжир гуя авна
Гурван салаа хөл авна
Морь хазаарлан эмээллэх, ташуурдах, чөдөрлөх

Хангир жингэр
Хамар дарна
Хатуу житүү
Нуруу дарна
Битүү баатар
Сүүл дарна
Морь хазаарлаж эмээллэх, хударгалах

Агар тагар модонд
Аргай тэхийн эвэр
Сагаг могойн цөс
Сайхан авгайн хацар
Эмээлийн мод, хяр, цавуу‚ бүүрэг

Ах дүү хоёр
Ар араадаа харна
Эмээлийн бүүрэг

Ах дүү хоёр нэг насаар
Нүүр нүүрээ үзэхгүй
Эмээлийн бүүрэг

Дөлүүн сайхан хөтөл
Дөрвөн сайхан нартай
Эмээлийн даруулга

Дөрөө нуурын дөрвөн чавганц
Дөнгөндөө хатсан хоёр чавганц
Нарийн голын найман чавганц
Наашаа цаашаа харсан Намдаг чавганц
Одоо байгаа Гомбо чавганц
Осолддоггүй Цэрэн цавганц
Эмээлийн олом, жирэм, дөрөө, ганзага, бүүрэг, давс, хавтас

Нахиу хөтөл
Найман шандастай
Эмээлийн ганзага

Нямбуу чавганц
Наашаа харна
Самбуу чавганц
Цаашаа харна
Эмээлийн бүүрэг

Оонын хоёр эвэр
Онгоцны хоёр хажуу
Найман сайхан шанз
Шангийн хоёр зоос
Эмээл

Сэнж, тогоо хоёр
Тэр юу вэ?
Дөрөө

Төмөр дэгээ
Модон даваа
Эмээл

Тэртээ доор нэг тээг
Тэрний цаадтай нэг тээг
Суултайхан нутаг
Буултайхан бууц 
Эмээл

Урд зүгийн унхар толгой
Хойд зүгийн хонхор толгой
Энэ газрын эсгий сур
Тэр газрын төмөр яс 
Эмээл

Хайлаас мод дөрвөн хэсэг
Хайнагийн шир найман хэсэг
Зааны яс хоёр хэсэг
Зангар төмөр хоёр хэсэг
Эмээл

Харийн нэг хүн
Хааны нэг хүн
Бээлийн нэг хүн
Бээсийн нэг хүн
Эмээлийн хоёр бүүрэг, хоёр хавтас

Чамаас жаахан байтлаа
Чамайг өргөөд тавьчихна
Дөрөө

Чандаганаас намхан
Мориноос өндөр
Эмээл

Чи ч тархи
Би ч тархи
Бие биеэ харахгүй тархи
Эмээлийн бүүрэг

Эгч дүү хоёр
Эгэм чацуу ч
Нуруу нуруугаа нийлүүлээд
Нүүр нүүрээ хардаггүй
Эмээлийн бүүрэг

Эргийн доогуур
Эрээн могой
Олом

Бяцхан хар морь
Биендээ зөв нэмнээтэй
Олонцог

Хаа сайгүй байдаг
Хаа гуяны мах иддэг
Ташуур

Сунсай хүүхэн
Суран гэзэгтэй
Ташуур

Эрэгнэг эв хийнэ
Харганаг хав хийнэ
Халзан өвгөн шавхийнэ
Хар авдар дав хийнэ
Морь эмээллэж мордох, ташуурдах

Овооны хормойгоор
Ооно шаргачин хоёр мөргөлдөх
Олом, жирэм татах

Эргэн доор элээ, хэрээ хоёр
Хэл амаа авалцаж байна
Олом‚ жирэм татах

Махан улаа
Модон тавагтай
Төмөр шаттай
Унгасан оосортой
Морь‚ эмээл, дөрөө, цулбуур

Хэвээ ноён
Хааваа ноён
Хялар зайсан
Молор эрдэнэ
Дөрвөн монгол
Найман тангад
Найгасан хатан
Урт зангиа уяатай
Эмээл хазаартай морь

Дэвсээн гишгээд
Тэнгэрт гарав
Тэнгэрээс буугаад
Түрэмд оров
Моринд мордох, буух

Махан уулын
Модон давааг
Төмөр шатаар давна
Моринд мордох

Шавийн хааны
Шар будаанаас
Шагж баатар
Шанагадаж цацах
Элстэй газар давхих

Аварга могойн нуруутай
Алдахгүй гуван заяатай
Чөдөр 

Багаахан атал бачтай
Барилдахад хүчтэй 
Чөдөр

Гурвалжин биетэй
Гурван хумстай
Чөдөр

Могой эрээн биетэй
Модон гурван хумстай
Хоёр гартай
Нэг хөлтэй
Чөдөр

Гурамсан эрч
Гурван мөч
Чөдөр

Мөнөө мөнөө 
Мөнхөд хүрэх юмсан
Мөнөөх хоёр чөтгөр
Саатуулаад байна
Тушаа

Жин дөрвөн багана
Жийжүү гурван цоож
Морины хөл, чөдөр

Мөч чац гурвуулаа
Мөнгөн товч дөрвүүлээ
Чөдөртэй морины хөл 

Одоо явбал
Орхон хүрнэ
Маргааш явбал
Мандал хүрнэ
Даанч гурван дүүдээ хоргодоод байна
Чөдөртэй морь 

Хувилбар
Түрүүний явсан бол
Түнхэл хүрэхсэн
Өглөөний явсан бол
Өргөө хүрэхсэн
Гурван чөтгөр саатуулаад
явуулахгүй юм
Чөдөртэй морь

Санаа нь
Сайхан уулын оройд
Бие нь
Бэрхийн гурван бэлчирт
Чөдөртэй морь

Тэнгэрийн дөрвөн хүүгийн
Гурав нь бэрх
Нэг нь эрх
Чөдөртэй морины хөл

Тэнгэрийн өгсөн
Тэгш дөрвөн багана
Маний өгсөн
Маш гурван цоож
Морины хөл, чөдөр

Эр сайтыг
Эв муутад хадгалуулна
Морь чөдөрлөх

Жирэн жирэн жиргэлдэй
Жаран цагаан товчтой
Очир хоёр халаастай
Ор ганц элчтэй
Гүүний зэл, гадас, муна, чагт

Гуа сайхан бургас
Цэгц сайхан улиас
Тэнцсэн хоёр бөх
Тэнэг муу өвгөн
Гуу‚ унага, зэлний гадас, муна

Сүмбэр уул
Сүн далай
Олон галуу
Олсон хөвч
Хоёр бодь
Нэг тэнэг
Гүү‚ сүү, унага, зэл, гадас, лантуу

Урт сайхан жараахай
Уран гоё бялзуухай
Хоёр гайхам хүчтэй
Нэг мундаг шударга
Гүүний зэл, унага, гадас, муна

Урт сайхан суваг
Учрын хоёр хадаас
Балчир бугын зогсоол
Балтгар хээрийн хэвтэш
Зэл, гадас, гүү, унага

Урт хүн унтаастай
Улигт хоёр сахиастай
Зэл‚ гадас

Сарьсан уут сард хийж
Сайхан хүүхэн мэлс хийх
Гүү саах

Арьсан ширээ
Амьд гүймэл
Аав нь суумал
Хүү нь үймүүлэгч
Морьтой хүн

Бумбан бумбан явдалтай
Бурхан бурхан суудалтай
Морьтой хүн

Суумал бурхан
Гүймэл ширээ
Морьтой хүн

Хоёр толгой
Хоёр ам
Зургаан хөл
Дөрөв нь явна
Хоёр нь амарна
Морьтой хүн

Сайвар сайвар дөрвөн хөлтэй
Сайхан муухай хоёр толгойтой
Санан сэвэн хоёр гартай
Саатан амрах хоёр хөлтэй
Морьтой хүн

Төмөр шат
Махан даваа
Суух бурхан
Гуйх ширээ
Морьтой хүн

Тэнгэрийн хүү ташаад ирнэ
Газрын хүү гайхаад ирнэ
Ганц мод найгаад ирнэ
Хурдан морины уралдаан

Эв ноён
Хав ноён
Суух ноён
Гүйх ноён 
Морьтой хүн

Эхээс төрсөн бие нь
Таван эрдэнийн шинжтэй
Эрчилж цойлж явдаг
Хурц сумын хурдтай
Эгээ очсон газартаа
Дэс дараагийн суудалтай
Эн олонд гайхамшигт 
Цовоо сэргэлэн тэр юу вэ?
Морь уралдах

24. Тэмээ, тэмээ эдэлгээ маллагаа түүнд холбогдох зүйлс

Ар цаст ууланд төрсөн барсын үсэн чимэгтэй
Агаар тэнгэрт цэнгэлдэгч лууны биеийн янзтай
Алс холыг товчлох гарьдын жигүүр мэт хөлтэй
Ачсаныг үүрэгч арслангийн нуруу мэт хүчтэй
Тэмээ

Арын баатар
Арван хоёр жилийн бүрдэлтэй
Тэмээ

Барсын туулай
Арслангийн биетэй
Ган хоёр ширээтэй
Галзуу нэг ташууртай
Тэмээ

Бурхиран улээх тулман хөөрөг
Бүгдийг ширвэх шилэн хундага
Бургас ихтэй голын тохой
Буржгар устэй хоёр хүүхэд
Булган үстэй улаан үнэг
Буулгаж гуядах ташуур
Эвхэж мордох шат
Тэмээ 

Хувилбар
Бутарган үлээдэг тулман хөөрөг
Бургас ихтэй голын тохой
Буржгар үстэй хоёр хүүхэд
Бугдийг ялгадаг шилэн хундага
Бүжин хээтэй дөрвөн даруулга
Бууж морддог эвхмэл шат
Булга цохидог модон ташуур
Тэмээ

Дөрвөн хүн шавар нухна
Хоёр хүн холын бараа харна
Нэг хүн өвс хадна
Нэг хүн ялаа үргээнэ
Тэмээ

Дөрвөн хүү нь шавар нухна
Хоёр охин нь холыг харна
Өвгөн нь өвс хадна
Эмгэн нь элээ үргээнэ
Тэмээ

Дүүдий дүүдий дөрвүүлээ
Дүчин, начин хоёулаа
Ангай хүү урдаа
Адгийн бяцхан нь хойноо
Тэмээ

Хувилбар
Тэнтээ мэнтээ дөрвүүлээ
Тэнтгэр лам ганцаараа
Хундай нувдай хоёулаа
Хулсан ташуур ганцаараа
Тэмээ

Дэндээ дөрвүүлээ
Дэнэбазар хоёулаа
Ганьхүү л ганцаараа
Тэмээ

Мацаг барьсан хоёр наймаа
Батгана үргээсэн нэг наймаа
Шавар нухсан дөрвөн наймаа
Цав манз бэлтгэсэн нэг наймаа
Тэмээ

Нэг гэрийн долоон гэлэнгийн
Хоёр нь ширээн дээр суух
Дөрөв нь шавар нухах
Нэг нь хамхуул түүх
Тэмээ

Санаа болсон нэг наймаа
Салхиа барьсан хоёр наймаа
Шалба гуядсан нэг наймаа
Шавар нухсан дөрвөн наймаа
Тэмээ

Хоолойдоо бүрээтэй
Хошного ташууртай
Тэмээ

Хулганы янзтай
Үхрийн салбагтай
Барсын цээжтэй
Туулайн уруултай
Луугийн хүзүүтэй
Могойн нүдтэй
Морин дэлтэй
Хонин ахартай
Мичин бөхтэй
Тахиан өвөгтэй
Нохойн гуятай
Гахайн сүүлтэй
Тэмээ

Хувилбар
Чих нь хулгана
Нүд нь хонь
Гэдэс нь гахай
Хамар нь туулай
Хүзүү нь луу
Сүүл нь могой
Хөл нь бар
Нуруу нь мич
Тэмээ

Эзэн ноён хоёулаа
Эрхэм хатан ганцаараа
Шоовдор боол дөрвүүлээ
Шодон хүүхэн дагуултай
Тэмээ

Амандаа тараг бүрсэн тангад
Ардаа мөс уурсэн тангад
Орсон буур

Арын аранжамба
Цаг хэцүү
Цай хар гэж
Гурван сар хоосон явах
Орсон буур

Баруунтайгаас ирсэн
Бархираа хар тангад
Цав ширүүн манз татуу гэж
Гурван сар мацаг барина
Орсон буур

Өндөр уулын
Өвөрт нь цас орно
Ард нь бороо орно
Орсон буур

Хувилбар
Урд ууланд цастай
Хойд ууланд мөстэй
Дунд нь тэнгэр дуугарна
Орсон буур

Хөөр хоёр хөвстэй
Хөхуур хөнөг шээстэй
Мойл хар нүдтэй
Молцог цагаан шүдтэй
Орсон буур

Ангай ангай арвуулаа
Алтан харгана ганцаараа
Тэмээний шүд, буйл

Ахмад хүү
Алчуургүй
Тэмээ сэмжгүй

Иддэггүй мах
Явдаггүй зам
Ингэний эхэс, тэнгэрийн заадас

Их уулын оройд
Ихэр хоёр бүргэд
Тэмээний бөх

Өндрийн ард
Өнчин яргай
Тэмээний сүүл

Тал дэзр
Торгон хавтага
Манхан дээр
Мяндсан хавтага
Тэмээний мөр

Өндрөөс
Мөндөр бууна
Тэмээ баах

Хааны ханцуйнаас
Хар сувд асгарах
Тэмээ баах

Энд нэг под
Танд нэг под
Энхийн гадаа
Гурван под
Тэмээ хоргол унагах

Барим хүрэхгүй баганыг
Дэлэм илүү дээсээр хөтөлнө
Буйл, бурантаг

Модонд ургаад
Маханд өтөлнө
Тэмээний буйл

Өндөрт
Өнчин хүү
Тэмээний буйл

25. Үхэр, үхэр сарлагийн маллагаа, эдэлгээ, түүнд холбогдох зүйлс

Бат хоёр жадаа орой дээрээ барьж
Байгаа бүхий чадлаа цээжин биедээ хурааж
Байлдах газраа барааны холоос бархиран очно
Бух

Гүзээ ихтэй
Гүмбээ баатар
Бух

Хур хур дуутай
Хүрэн улаан зүстэй
Ган болд нэртэй
Ганцаараа явах дуртай
Бух

Бурхангүй боловч
Найман сайхан тахилтай
Байлдаангүй боловч
Хоёр сайхан жадтай
Морьгүй боловч
Нэг сайхан ташууртай
Үхэр

Хувилбар
Тахилгүй байтлаа
Тал найман цөгцтэй
Таралгаангүй байтлаа
Тарнын сухай ташууртай
Тараг бурэхгүй байтлаа
Таваг дуурэн хөрөнгөтэй
Үхэр

Найман хагас аягатай
Дөрвөн сайхан тулгууртай
Усан хоёр дэнлүүтэй
Ургаа хоёр модтой
Батгана хөөх гөвүүртэй
Бамбуу тэжээх будаатай
Үхэр

Сонин сайхан дур
Согоо сайхан ургамал
Урт сайхан шилбүүр
Уянгын сайхан дуу
Үхэр

Урдаа сэрээтэй
Дундаа хөнөгтэй
Ардаа ташууртай
Үхэр

Хөрвөөдөггүй ягнаа
Хөлөрдөггүй ягнаа
Үхэр‚ нохой

Эсгий малгайтай
Эгц хоншоортой
Эрэг дээрээ хоёр гадастай
Үхэр

Хоёр айл
Хоорондоо нэг алчууртай
Үхрийн хамар, хэл

Хоёр худагтай байж
Нэг ховоотой
Үхрийн хамар, хэл

Завганд
Зандан билүү
Үхрийн хэл

Аавын дөрвөн хүүгийн
Ард нь гарсан хоёр нь үстэй
Хойно гарсан хоёр нь үсгүй
Үхрийн чих, эвэр

Дайнгүй байж жадтай
Даараагүй байж дахтай
Адуугүй байж уургатай
Айраггүй байж аягатай
Үхрийн эвэр, сүүл, туур

Дахтай хоёр ах
Нүцгэн хоёр дүү 
Үхрийн чих, эвэр

Дүн өвлийн хүйтэнд
Дөрвөн хүн ирэв
Хоёр нь дулаан дахтай
Хоёр нь улаан нүцгэн
Үхрийн чих, эвэр

Өврийн мод
Өлцгөр ч тун бөх
Арын мод
Агзгар ч тун хэврэг
Үхрийн чих, эвэр

Урд уулын
Дөрвөн хүний
Дахтай хоёр нь сонор
Дахгүй хоёр нь дүлий
Үхрийн чих, эвэр

Үсийг нь тааруулж хийсэн
Үнэгэн хоёр нударга
Үеийг нь тааруулж хийсэн
Үйсэн хоёр гандан
Үхрийн чих, эвэр

Зандан модонд
Жавар халдахгүй
Хувхай модонд
Хур эс тогтох
Үхрийн эвэр

Харахад хҮйтэн
Барихад бүлээн
Үхрийн эвэр

Хатгах хоёр жадтай
Харвах дөрвөн нумтай
Үнээний эвэр, хөх

Дан даваа
Давхар даваа
Овоон чулуу
Оргил булаг
Үнээний дэлэн

Нум нь улаан
Сум нь цагаан
Үнээний дэлэн, сүү

Бөн бөн богших
Бөөр зүрх түгших
Үхэр, тугал нийлэх

Архи уухгүй байж
Найман улаан тагштай
Айлд орохгүй байж
Сухай иштэй минаатай
Үхрийн туруу, сүүл

Чи бос
Чиний оронд
Би сууя
Үхрийн явдал

Барих сайн ташууртай
Чичих сайн илдтэй
Үхрийн сүүл, эвэр

Энд ч пад
Тэнд ч пад
Умбран пад
Үхэр баах

Дондог лам
Дохиураа барина
Үхэр оодонтох

Үстэй борвоохой
Үсгүй борвоохой
Үүр цайтал бувна
Үхэр хивэх

Хатан ээж нь гэлдрээд ирэв
Хар хорхой нь бөмбөрөөд ирэв
Дөрвөн гол нь тэлээд ирэв
Дөчин есөө хэлээд ирэв
Үнээ, тугал нийлэх

Сайрын чулуу
Сажлаад байна
Сайхан бүсгүй
Дуулсаар байна
Үхэр хотлох

Шимдгийн ам нь ноостой
Шамшдгийн ам нь тостой
Тугап хөхөх

Буг хараас
Булаг асгарна
Сарлаг саах

Дөрвөн булаг
Нэг нуурт цутгав
Үнээ саах

Сайхан хүүхэн
Сажаад ирнэ
Сарьсан хавтага
Намиад ирнэ
Дүүдэй дүүдэй
Дүүгээд ирнэ
Дөрвөн галуу
Шаагиад ирнэ
Дөрт эмгэн
Тосоод авна
Үнээ саах

Өглөгч дөрвөн эмгэнд
Өглөө үдэшгүй
Ах дүү арвуулаа очоод
Амтат идээг авч ирээд
Амьтан бүхнийг тэжээх
Үнээ саах

Худаг дотор
Дөрвөн чавганц гүрэмдэнэ
Үнээ саах

Дуут хүүхэн дуулан байна
Дунгуй мод эргэн байна
Зангаа мээрэн залан байна
Зайдуу газар хорон байна
Үхэр тэргээр явах

Дэн дэн жороохой
Дэл сүүлгүй жороохой
Бөн бөн жороохой
Бөөр зүрхгүй жороохой
Үхэр тэргээр явах

Хүлээвэл ирэхгүй
Хөөвөл гүйцэхгүй
Үхэр тэргээр явах

26. ХоНь, ямаа богийн маллагаа түүнд холбогдох зүйл

Аваахайг хэн алав
Ав цэцэн аллаа
Тэрнийг хэн хэлэв
Төмөр хошуун хэллээ
Хонь‚ чоно, хэрээ

Өөхөн бөмбөөхэй
Араг сэгсээхэй
Хонь

Сэлэнгийн нарснаас
Сэлэн сэлэн хатирав
Сэнжгүй хар товчоо
Гээн гээн хатирав
Хонь

Булмаг усанд
Бунхлаг цэцэг
Эхийнхээ усанд буй хурга

Малгай томтой
Магнаг баатар
Хуц

Хоёр могой
Хошуу ороох
Хуцын эвэр

Ядуухан эмгэн
Чацуухан гуталтай
Хонины туур

Гэлэн
Гэдрэгээ
Унзад
Уруугаа
Хонь‚ ямааны сүүл

Их гэрийн үүд буулгаастай
Бага гэрийн үүд сөхөөстэй
Хонь, ямааны сүүл 

Хувилбар
Тайжийн үд буулгаастай
Тавнангийн үүд сөхөөстэй
Хонь‚ ямааны сүүл 

Хор хор гүйгээд
Хориод товч гээв
Хонины хоргол

Өмбөө тостын голоос ирлээ
Өөх тостын голоос ирлээ
Юу дайрч ирэв
Сууж дайрч сүүл уруудаж ирлээ
Хоны ямааны сүүл

Нэхий дээлээ өргөж байна
Нэг хоёроор тоолж байна
Хонь баах

Тавин гэлэн
Тавиад ирдэг
Тарган гэлэн
Үүдээ нээдэг
Хонь баах

Баруун газрын
Бархираа хар цорж
Зайран хормойтой
Загасан толгойтой
Зай завсаргүй тарнидана
Ухна

Дээрээ хоёр жадтай
Доороо хоёр домботой
Аймаар хурц нүдтэй
Анхил ханхил үнэртэй
Ухна

Зайран жанжин занхалзана
Дарийм хүүхэн бөмбөлзөнө
Ухна‚ ямаа

Орлио мээрэн
Ойлон жинстэй
Дуугүй мээрэн
Дугуй жинстэй
Ухна‚ хуц

Ээрэм нутгийн мангас
Эр эмгүй сахалтай
Ямаа

Шавтуур дотор
Бавтуур хаан
Ухна бэлчээрт ухнадах

Давхар нийтгэмэл эрчтэй
Дан сүлжмэл зангилаатай
Заргар урт үзүүр
Зуун жаран гогцоо
Хөгнө 

Занги занги зангилаа
Занги найман зангилаа
Бижир бижир зангилаа
Бээжин найман зангилаа
Хөгнө 

Ойн цаана онгирцог
Олон зангилаа зангирцаг
Түүний цаана түнгэрцэг
Түмэн зангилаа зангирдаг
Хөгнө 

Ирээгүй дайсны өмнөөс
Томоогүй хүүхэд явуулсан
Цааш ч хэлгүй 
Нааш ч хэлгүй
Мануухай

Өөв  түхрээн
Өөхөн бөмбий
Явшуур удган
Явган хулгайч
Хашаа‚ хонь, нохой, чоно

Суун таргалдаг
Суусар булга
Яван таргалдаг
Янчир булга
Хороо, хонь

Шөнө цагаан
Өдөр бараан
Хонины хот

Буурал морь бурдхийх
Бурхан тэнгэр нирдхийх
Тангад нохой хав хийх
Таван хаан тас хийх
Хашаатай хонинд чоно эргэх, буудах

Буурал морь
Бурт хийнэ
Бурхан тэнгэр
Нарт хийнэ
Ян шувуу
Ярт хийнэ
Ясан толгой
Годос хийнэ
Хашаатай хонинд чоно эргэх, хүн гарах

Ажий ажий
Арзаганаад ирлээ
Бужий бужий
Бужигнаад ирлээ
Булгийн тоосоор
Булаад ирлээ
Хонь‚ хурга нийлэх

Мянгай мянгай мяралзана
Мянган залаа сугсалзана
Тариа будаа сагсалзана
Тал дүүрэн шаагилдана
Хонь, хурга нийлэх

27. Малын дотор эрхтэн түүнд харгалдах зүйлс

Бөгтөр эмгэн
Мөнгөн хөнжилтэй
Бөөр

Мөлүүн чулуу
Мөнгөнд боодолтой
Бөөр

Өндгөн хүү 
Өөхөнд боодолтой
Бөөр 

Хархан хөвүүн
Цагаахан хөнжилтэй
Бөөр 

Хоёр бяруу холбоотой
Нэг бяруу нэмнээтэй
Бөөр, зүрх

Хоёр гүү уяатай
Хонгор азарга аргамжаатай
Бөөр, зүрх 

Хотон дотор
Хоёр улаан шагай
Бөөр 

Хотон дотор
Хомтой тэмээ
Бөөр 

Хөөрхөн хүүхэн
Хөвөнд боодолтой
Бөөр 

Мөхлөггүй хоёр өндөг
Мөчиргүй гурван цзцэг 
Бөөр, зүрх‚ уушиг

Бөгтөр эмгэн
Бөгсөндөө өөхтэй
Зүрх 

Мөнгөн хайрцагт
Молор эрдэнэ
Зүрх


Цариг лам
Цагаан орхимжтой
Зүрх

Улаан өргөө 
Цагаан хаяавчтай
Зүрх 

Хүрэн бярууны
Хүзүүвч цагаан
Зүрх 

Эх нь энгээ хоогчин
Хүү нь хүзүү алаг
Зүр, уушги

Билуу шиг бэлгүүн хар
Билэгтэй бол түүнийг тайл
Саримсаг шиг нов ногоон
Санаатай бол түүнийг тайл
Элэг‚ цөс

Хаан хүний хүү
Хар торгон дээлтэй
Ноён хүний хүү 
Ногоон торгон дээлтэй
Ард хүний хүү 
Өөх тосон гэртэй
Элэг‚ цөс, бөөр 

Хар авдар
Ногоон цоожтой
Элэг‚ цөс

Удлайн хуухэд
Улаан торгон дэзлтэй
Уушги

Алтайгаас ирсэн хурганы арьсны
Ар өвөр нь танигдашгүй
Сэмж

Битүү авдарт
Бичиггүй цаас
Сэмж

Гаднаа ч хээ
Дотроо ч хээ
Сэмж

Дотор газраас ирсэн
Донж гэдэг цагаан торго
Ар газар ирээд
Ар ваар нь танигдсангүй
Сэмж

Сиймхий гэрт
Аймхай эмгэн
Сэмж‚ уйланхай

Сөхөөгүй авдарт
Сэмлээгүй торго
Сэмж

Утсан хээтэй уут
Олсныг шингээх сав
Удаан жил хэрэглэвч
Урагдаж барагдахгүй
Ходоод 

Хойд газрын
Хотон шиг
Ховон хурганы 
Сүүл шиг
Баруун газрын
Байшин шиг
Байдсан гүүний
Далан шиг
Ходоод 

Араг дээр
Амбан ятуу
Гүзээ, дэлүү

Аржгар ингэ
Тожгор тором
Бужгар буур
Гүзээ‚ сархинаг, хэрхнэг

Гумпил даваа нэртэй
Гүгчүү торгон захтай
Даалимбан дотортой
Даалинчуу гадартай 
Гүзээ

Дотор газрын торгон хүүдий
Дотор нь эргэсэн шар хүүдий
Гүзээ 

Ижий нь ижгэр
Ботго нь буржгар
Гүзээ, сархинаг

Ингэн тэмээ
Нимгэн нэмнээтзй
Хоёр ботго
Нэг торомтой
Гүзээ сэмж, ходоод, сархинаг, хэрхнэг

Хүний ус гаднаа
Миний ус дотроо
Гүзээ

Алтан аяганы
Амсрыг тоолж ядав
Сархинаг муу хэнгэрцэг

Далан жалга
Дандаа шавар
Сархинаг

Дандийн хонгор азарга
Далан давхар нэмнээтэй
Сархинаг

Жаахан толгой
Жаран жалгатай
Жалга бүр нь бууцтай
Сархинаг

Олон олон хаалга
Олдошгүй хаалга
Дав дав хаалга
Давшуургүй хаалга
Сархиниг

Давлаа л өтөг
Давлаа л өтөг
Сархинаг

Эгчийн дээл
Эрээн цоохор
Дүүгийн дээл
Эвхэн тэвхэн 
Сархинаг

Дэлгэвэл хана шиг
Эвхвэл уут шиг
Хэрхнэг, сайн сархинаг

Хээ нь хана
Хэв нь уут
Хэрхнэг

Алтан шар эмгэн
Амандаа үстэй
Хошного

Хотонд
Хошлон дээс
Хошного

Ханцуй дүүрэн
Хар зандан эрх
Хосны хоргол

Нутаг дэзр
Нунтаг шар
Сэвс

28. Малын яс, хүчний зүйл

Алтан дамбар хөвчтэй
Узүүр ёзоор хоёртой
Үзэм чихрийн амттай
Богтос

Яг нум
Ясан хөвчтэй
Богт чөмөг, залаа чөмөг

Оньсогын эх
Ойн тойн хоёр
Борви‚ тойг

Би хэлье
Чи таа
Хонины дал

Дүлий мэргэн
Дөрвөн дагуултай
Дал‚ дөрвөн өндөр

Өргөн цагаан биетэй
Өндөр хангар хамартай
Өндгөн цагаан тогоотой
Далны яс

Хотон дотор
Хоёр мэргэн
Хонины дал

Цоо хусран
Цоорхой хусран
Дал‚ сүүж 

Аман аарцаг аавтай
Явлаг яатуу ээжтэй
Бөгтгөр бор морьтой
Дөрвөн хос хүүтэй
Зургаан шар хүүхэнтэй
Хонины хаа, дал, бугалаг, 
атхаал, богтос, дөрвөн өндөр,
зургаан богино хавирга

Бөх сайн хаантай
Бүс сайн дүүтэй
Бөгтөр сайн заргачтай
Зургаан сайн даамалтай
Дөрвөн сайн хиатай
Хаа

Мичид мичид зургуулаа
Мэргэн чойдон дөрвүүлээ
Ах дүү хоёулаа
Алгаа багш ганцаараа
Хаа

Сэнс далиу ноён
Сэргэлэн хошуу хатан
Бүдүүн цагаан түшмэл
Бөөрөнхий цагаан хүү
Бөгтөн сайн хулгайч
Бөгтөр хөх хүүхэн
Түүнийг тайлсан хүнд
Буурал морио бууж өгье
Булган дахаа тайлж өгье
Хээр морио хэвтүүлж өгье
Хэт хутгаа тайлж егье
Хаа, гуя

Сэнсэн далиу ноёнтой
Сэргэлэн цовоо хатантай
Бөөн цагаан ээжтэй
Бөгтөр цагаан хүүтэй
Бух хошуу малтай
Бугдэд муу халгайчтай
Хаа‚ гуя

Аавын азарга адуу
Арван зургаан гүүтэй
Найман навчин хээлтэй
Дөрвөн дөмөн хээлтэй
Хоёр нь цоо хусран
Хоёр нь цоорхой сувай
Бусдыг нь хариулсан эзэн нь мэднэ
Малын мөч, яс

Дойвон харын даль шиг
Дотор монголын эмээл шиг
Хурц хутганы ир шиг
Хурдан морины соёо шиг
Сээр‚ нуруу

Хувилбар
Толь мэргэний эмээл шиг
Том шувууны даль шиг
Азарга адууны соёо шиг
Аянч хүний майхан шиг
Сээр‚ нуруу

Хаанд хавчуурга
Ууцанд углуурга
Сээр

Алтай хангайн хөтөл шинжтэй
Арслан барын ам шинжтэй
Сайн морины соёо шинжтэй
Баатар хүний магнай шинжтэй
Харцага шувууны дайралт шинжтэй
Хангардийн далавч шинжтэй
Сүүл муут нохой хуцаж байгаа шинжтэй
Сүжиг муут хүн залбирч байгаа шинжтэй
Хаан хүний зоог болох шинжтэй
Харц хүний доог болох шинжтэй
Хар нохойн идэш болох шинжтэй
Ууц‚ нуруу 

Дээрээс нь харвал
Дайван харцагын далавч шиг
Дэргэдээс нь харвап
Дайчин баатрын эмээл шиг
Хойноос нь харвал
Хомтой тэмээний хондлой шиг
Урдаас нь харвал
Ухна ишигний шийр шиг
Нуруу 

Хаан хүний суудалтай
Харцага шувууны дэвэлттэй
Уран хүний ухлагатай
Ухар зааны соёотой
Нуруу 

Явдаггүй боловч хөлтэй
Нисдэггүй боловч жигүүртэй
Нуруу 

Гулдай цагаан
Гучин хоёр гол уруудна
Нугас

Гурай цагаан нохой
Гучин эрэг давах
Нугас

Цул улаан чулуунд
Суман цагаан могой
Нугас

Амбагай хааны хатан
Арван хоёр дагуултай
Нэг мөнгөн халбагатай
Хоёр дурдан алчууртай
Хонины өвчуу, 12 нуруу, хоёр
сүвэрдэс, аймхай мөгөөрс

Ахай бээлийн авгай
Арван мөнгөн тэвнэтэй
Хос дурдан алчууртай
Хос мөнгөн халбагатай
Өвчүү, цорой, аюулхай

Бөгтөр өвгөн
Бөгс, толгойгүй үстэй
Өвчүү 

Хөх хэрээ хошуутай
Хорин гурван дагуултай
Ардаа авар тавар үстэй
Өвөртөө өвдөл цөвдөл өөхтэй
Өвчүү

Царил хошуу
Цаасан хормой
Өвчүү 

Хотон дотор
Хоёр майжиг
Сүүж

Явуу цагаан хүү 
Ясан хонгор гэртэй
Тойг

Зургаан сайн эр
Зурман цагаан морьтой
Хүзүү 

Хувилбар
Зурман цагаан моринд
Зургаан хүн сундлаатай
Хүзүү 

Авдар дотор
Алтан шагай
Чөмөг 

Очиж очиж
Охины өгзөг дээр өөх ургах 
Шаант

Өндөр цагаан хүн
Очир цагаан жимстэй
Шагайт чөмөг 

Амбан ноёны өвөрт
Намбан ноёны ард
Малын дөрвөн нэртэй
Махгүй төрсөн биетэй
Шагайн яс

29. Гэрийн тэжээвэр бусад амьтад, тэдгээрт холбогдох зүйл

Дүү дүүгээр идэж
Бяслаг шиг таргална
Жин жингээр идэж
Жинтуу шиг таргална
Гахай

Адууны зээ 
Арслангийн хүчтэй
Илжиг

Муруй биетэй
Манзширын туурайтай
Орой дээрээ очиртой
Олонхи түмэнд гайхамшигтай
Илжиг

Хол явахад зоригтой
Хоёр их очиртой
Илжиг

Эргэн эргэн татах нь
Шаламгай гэдэг нь гайхалтай
Эр хонгор дуу нь
Их гэдэг нь гайхалтай
Илжиг орилох

Арван хоёр цагийг алдалгүй мэддэг
Алтан хоёр бөмбөгийг тэргүүндээ зүүсэн
Арван хоёр түшмэдийн ахлагчийг
Шүүс болгон зооглодог
Тэр баатар хэн бэ?
Муур

Алс дээрээс харах хоёр ноён
сэргэлэн бөгөөд сонор
Арван хоёр цагийг барьсан түшмэл
алдашгүй бөгөөд тодорхой
Алба хураах арван найман сайд
түргэн бөгөөд сурмаг
Аз ихтэй нэгэн боол цэвэрхэн
бөгөөд хартай
Муур

Барс шиг дүртэй
Багш шиг номтой
Будааны гэрийн хулгайчийг
Бут цохидог баатар
Муур

Гургай гургай биетэй
Гучин гурван нуруутай
Шаргай шаргай биетэй
Шар шувуун нүдтэй
Муур

Төрийн дөрвөн гулгууртай
Төмөр хорон гохтой
Цаазын өндөр ташууртай
Цагийн хоёр мэдээтэй
Барын арьсан дээлтэй
Баатар их нэртэй
Муур

Хүр хүр дуутай
Хүрэн улаан дээлтэй
Гал шар нүдтэй
Гашхаа явахад дуртай
Муур

Амбаар шөнөдөө сахина
Айл өдөртөө сахина
Нохой

Зогсвол вандан
Суувал яндан
Нохой 

Буянт хөрөнгөний хаалган дээр
Түлхүүргүй цоож
Бусад газрын хүнд
Зэвсэггүй дайсан
Буцалтгүй сэтгэлийг шүтэн
Нэг насыг барагч
Нохой 

Гадаа ч нэг харамч
Гэрт ч нэг харамч
Нохой, авдар

Үйрмэг хоолтой
Үүдэнд суудалтай
Нохой

Хон хон дуутай
Хондлой дээрээ дэгээтэй
Нохой

Хон хон дуутай
Хондлой дээрээ хэтэвчтэй
Хоёр хаанд мэдээтэй
Нохой

Чихэндээ имгүй
Чимгэндээ тамгагүй
Чилдэн хар баатар
Нохой 

Гунхмал хатан
Гучин хоёр дагуултай
Гичий

Нарийхан домбо

хуудас 74 өөр дууссан.






